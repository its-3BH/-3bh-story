<!DOCTYPE html>
<html lang="ar" dir="rtl">
<head>
  <meta charset="UTF-8">
  <title>قصص عبيتشي</title>
  <style>
    body {
      background-color: #f3f8ff;
      color: #333;
      font-family: 'Segoe UI', Tahoma, Geneva, Verdana, sans-serif;
      padding: 40px;
      line-height: 1.8;
    }

    h1 {
      text-align: center;
      color: #4a90e2;
      margin-bottom: 30px;
    }

    .story-box {
      background-color: #ffffff;
      border: 2px dashed #4a90e2;
      padding: 30px;
      border-radius: 15px;
      min-height: 300px;
      max-width: 800px;
      margin: 0 auto;
      box-shadow: 0 5px 15px rgba(0, 0, 0, 0.05);
      font-size: 18px;
    }
  </style>
</head>
<body>
  <h1>قصص عبيتشي</h1>
  <div class="story-box" contenteditable="true">
    مره كنت رايح المدرسة طبيعي، أول يوم لي في المتوسط. تعرفت على خوي اسمه نادر، ونادر قال لي قصته في الابتدائي كنوع من تغيير الجو والمتعة بالسوالف.

المهم، قالي إنه في الابتدائي كان فيه طالب اسمه راشد، وكانت سوالفه وصخة لأبعد درجة، وكلها سب. نادر كان يسولف معاه في الابتدائي، وما كان يبي يخاويه من الأساس، وسوالفه كلها سب، إلين ما راشد سب نادر سبة قوية على أساس إنها مزح وميانة.

فنادر عصب وتهاوش معاه، وانقطعت العلاقة بينهم. إلين ما نادر جاء المتوسط وصار خويي، وصرنا شلة (أنا، عزام، نادر). عزام هذا خويي من الابتدائي، وعلاقتنا قوية، ونفزع لبعض، ونجحد إذا ارتبكنا، ما نعلّم على بعض نهائيًا.

كان عندي خوي اسمه محمد، وكان أول يوم بالمتوسط محيوس شوي، لأن فرقونا. أنا بصف (ب)، عزام بصف (أ)، ونادر برضو بصف (أ)، بس كأنهم ما يعرفون بعض.

المهم، كان معي واحد بصف (ب) تعرفت عليه، وطلع خوي راشد، بس ما يمون معه كثير، يعني ٥٠٪ خويه.

المهم، بالمقصف شفت راشد يضرب خويي محمد بقوة. ما كنت أعرف من هو راشد، المهم جيته وقلت له: “شعندك تضرب محمد؟”
قال: “شدخلك؟”
قلت: “خويي، وش شدخلك؟”

المهم، قام وضربني، وحشرته في زاوية، ومسكت وضربت، لين جاء الأستاذ وفرق بيننا. طبعًا كان أول يوم دراسي فما عاقبونا.

بعد الهوشة، جاني محمد وقال: “حنا كنا نتضارب بس مزح.”
أنا لعلي شديته، بس ما رحت اعتذرت له، لأني مثل ما قلت لك، محمد ٥٠٪ خوي راشد، فـ هذا مو مزح أبدًا.

المهم، تعرفت على نادر، ونقلت لصف (أ) وجمعتهم في شلة، وصرنا “تريو رهيب”، يعني ثلاثي باختصار.

في الترم الثاني، كانت علينا حصة رياضيات، وأستاذ الرياضيات كان وكيل بنفس الوقت! مدري كيف، بس هو وكيل صف أول بكل الفصول (أ، ب، ج).

وكانت علينا حصة رياضيات، وجانا راشد لصفنا. نقل من (ج) إلى (أ) مدري ليش.

المهم، كان مسوي “الضحوكي” بالصف، يطقطق على المدرسين عشان يصير كول وهيبة وسمعته تصير حلوة بين الطلاب.

مره كانت علينا حصة إنجليزي، وأنا نسيت الكتاب، فجاء الأستاذ ووقفني، وراشد جلس يطقطق على الطلاب اللي واقفين، وأنا من ضمنهم. الكل كان ساكت، إلا أنا، شخصنته معاه لأني أكرهه من بداية الترم الأول.

قلت له: “شعندك تطقطق؟”
قال: “شدخلك؟”

وقعد يقدح ومسوي ساطي، ف رحت له بالمقصف، ومسكت ثوبه لين انشق جيبه.
قلت له: “شعندك تطقطق؟”

بس قبل ما أروح له، أخوياي قالوا لي: “تبي تتهاوش مع مين؟”
قلت لهم: “مع ذا راشد.”
كنت حاقد عليه لأبعد درجة. قلت لهم: “لا حد يفزع، أبيه راس براس.”

يوم مسكته شفته خايف، واستغربت، ليش ما هايط؟
وشفت وراي إلا فوق العشرة ينتظرون يضربني عشان يفزعون لي!

قلت لهم: “لا يا عيال، أبيه لحاله.”

الزبدة، شفته يركض يحسب إن كل ذول عليه.
قلت: “خله ينقلع.”

شويات، وجاني طالب قال: “أنت عبدالله عبيد؟”
قلت: “إيه.”
قال: “المدير يبيك.”

رحت للمدير، قال لي: “رح للوكيل.”
جلست أدور عليه لين انتهت الفسحة، وكل واحد رجع صفه.

قلت للعيال: “لا حد يجيب طاري الموضوع.”
بس فيه طالب، الله يهديه، شهر فيني بالمدرسة، قال: “واحد قادح اسمه عبدالله عبيد بصف أول (أ) صفق واحد.”

وكل المدرسة جلست تعزز لي، لين وصل الكلام للوكيل.
بعدها بشويات، جاء الوكيل وقال: “أبي عبدالله عبيد.”
رحت له، قال لي: “ليه تضربه؟”
قلت: “أستاذ، ما ضربته، بس مسكته، وقلت له شعندك تطقطق علي، وقلت له إنه يطقطق على المدرسين ومسوي فله.”

هاوشني الوكيل وقال: “لا عاد أشوفك تجيني بالمكتب.”
قلت: “أبشر.”

ورجعت، المهم نسيته، وبردت حرتي، بس لا زال موجود بالصف حقنا.
قلت للوكيل ينقله، لأن كل الصف يكرهه، وعشان ما تصير مشاكل، لكنه رفض، وجلس يهاوشني، قال: “سلامات! تبي تأخذ دور الوكيل بعد؟ صفك هو؟”
قلت: “خلاص، كيفك.”

وهنا يبدأ الأكشن

(نسيت أقولك إن راشد واسطات عند الوكيل، يعني لو يتنمر على كل المدرسة ما راح يعاقبه).

المهم، بدينا الترم الثالث وكنت ناسيه، وكانت علينا حصة إنجليزي، المهم راشد كان ورا، وجاء قال لأستاذ الإنجليزي:
– أستاذ، عادي أقرّب؟ لأني ما أشوف السبورة.
قاله الأستاذ:
– أوكي.

وودّاه عندنا، أنا كنت قدّام، ونادر كان وراي، وعزّام كان بجنبنا، المهم راشد ما جلس إلا بجنبنا، يعني قدّام عزّام، وجلس يسولف مع نادر، ويقوله:
– شعندك تسحب علي مع ذي الأشكال؟

المشكلة إنه يحش فينا وقدّامنا بعد، وش ذي البجاحة؟ المهم حاول يفتن بيننا وبين نادر، بس نادر كان يسلك له.
جاء وقال لنادر:
– ليه سحبت علي؟
قال نادر:
– مالك دخل، ذي شلة تناسبني، وأفضل منك.

المهم جيت أنا، وقلت له:
– وخر، ولا تفتن. لو تحاول من اليوم لبكرا، نادر ذا من لحمي ودمي، هذا مستحيل يستغني عنّا، بعدين هو حر، يخاويك ولا يسحب عليك، مالك دخل.

المهم، انتهت الحصة، وراح راشد ضرب نادر بقوة، وهرب لمكانه، ونادر لحقه، وكان جزء من الثانية إنه يضربه، بس إني لحقت عليه، ودفيت نادر بقوة، ودفيت راشد لمكانه،
وقلت له:
– انقلع، ولا تضرب!

المهم، رحت أنا ونادر للحمامات لحالنا، وقلت له:
– لا تضربه، ترا الوكيل معه! انتبه، وامش نعلّم الوكيل عليه عشان الوكيل يصير ضدّه.

المهم، ممداني رحت للمكتب حق الوكيل، إلا وألقا راشد مسنتر عنده، وجاني الوكيل، قال لي:
– شعندك تضربه؟ وش قلت لك أنا؟
قلت للوكيل:
– أبيك شوي لحالنا.

وفهمته الموضوع، قلت له إنه راح قدّم مكانه مو عشان السبورة، عشان يحاول يفتن بيننا، والمهم إن الحصة انتهت وهو فشل يفتن، وقام ضرب نادر وهرب لمكانه، وأنا مدري كيف لحقت وهديت نادر، وكنا بنجي نعلمك، بس لقيناك.

قالي:
– وش دليلك على ذا الكلام؟
قلت له:
– رح اسأل أستاذ الإنجليزي.

وراح سأله، قال له:
– وش قال لك راشد؟
رد عليه أستاذ الإنجليزي:
– قال لي: أبي أقدّم مكاني.
وشفته جلس بجنب عبدالله.

وقلت لأستاذ الإنجليزي:
– سمعت صوت إزعاج وصوت طاولات وكراسي أول ما طلعت؟
قالي:
– إي، كنت برجع أشوف وش صار، بس قلت خلني أكمّل شغلي.

قلت للوكيل:
– هذا دليلي، تبي بعد؟
قالي:
– إي.
قلت له:
– اسأل عزّام والصف.

وسأله الوكيل:
– وش صار؟ قل الصدق.
قاله عزّام:
– شفت راشد قعد معانا، وحاول يفتن، بس فشل، ويوم طلع أستاذ الإنجليزي ضرب وهرب، وعبدالله راح فكّهم بين بعض.

وهنا الوكيل اقتنع، وصدقني، وقلت له بصوت خفيف:
– اسأل راشد، وش صار؟ وشف الكذب.

راح الوكيل سأل راشد، وش قال له؟:
	•	قدّمت عشان السبورة → كذّاب! عشان يفتن.
	•	نادر قام ضربني لأنه يكرهني، وأنا كنت برجع العلاقات → كذّاب! إنت اللي ضربته.
	•	عبدالله راح دفّني عشان يفزع له → كذّاب! دفيته هو أول، بعده إنت، عشان أوقف الهواش.

الوكيل قال لراشد:
– عندك دليل على كلامك؟
قال:
– لا، بس قلت الصدق.

بعده قلت:
– خلاص، أنا كلامي به دليل.

بعدها الوكيل قال:
– روحوا لصفّكم، وراشد تعال.

وبعده سألوني الشلة:
– وش سويت إنت؟
وفهمتهم اللي صار، وعزّزوا لي!

ومن بعدها مدري وش صار على راشد، يمكن ما عاقبه، لأن واسطات طبعًا!

وبس
  </div>
</body>
